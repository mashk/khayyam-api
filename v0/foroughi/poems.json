{
    "poems":[
        {
            "one":"برخیز و بیا بتا برای دل ما",
            "two":"حل کن به جمال خویشتن مشکل ما",
            "three":"یک کوزه شراب تا بهم نوش کنیم",
            "four":"زان پیش که کوزه‌ها کنند از گل ما"
        },
        {
            "one":"چون عهده نمی‌شود کسی فردا را",
            "two":"حالی خوش دار این دل پر سودا را",
            "three":"می نوش به ماهتاب ای ماه که ماه",
            "four":"بسیار بتابد و نیابد ما را"
        },
        {
            "one":"قرآن که مهین کلام خوانند آن را",
            "two":"گه گاه نه بر دوام خوانند آن را",
            "three":"بر گرد پیاله آیتی هست مقیم",
            "four":"کاندر همه جا مدام خوانند آن را"
        },
        {
            "one":"گر می نخوری طعنه مزن مستانرا",
            "two":"بنیاد مکن تو حیله و دستانرا",
            "three":"تو غره بدان مشو که می مینخوری",
            "four":"صد لقمه خوری که می غلام‌ست آنرا"
        },
        {
            "one":"هر چند که رنگ و بوی زیباست مرا",
            "two":"چون لاله رخ و چو سرو بالاست مرا",
            "three":"معلوم نشد که در طربخانه خاک",
            "four":"نقاش ازل بهر چه آراست مرا"
        },
        {
            "one":"ماییم و می و مطرب و این کنج خراب",
            "two":"جان و دل و جام و جامه پر درد شراب",
            "three":"فارغ ز امید رحمت و بیم عذاب",
            "four":"آزاد ز خاک و باد و از آتش و آب"
        },
        {
            "one":"آن قصر که جمشید در او جام گرفت",
            "two":"آهو بچه کرد و روبه آرام گرفت",
            "three":"بهرام که گور می‌گرفتی همه عمر",
            "four":"دیدی که چگونه گور بهرام گرفت"
        },
        {
            "one":"ابر آمد و باز بر سر سبزه گریست",
            "two":"بی بادهٔ گلرنگ نمی‌باید زیست",
            "three":"این سبزه که امروز تماشاگه ماست",
            "four":"تا سبزهٔ خاک ما تماشاگه کیست"
        },
        {
            "one":"اکنون که گل سعادتت پربار است",
            "two":"دست تو ز جام می چرا بیکار است",
            "three":"می‌خور که زمانه دشمنی غدار است",
            "four":"دریافتن روز چنین دشوار است"
        },
        {
            "one":"امروز ترا دسترس فردا نیست",
            "two":"و اندیشه فردات بجز سودا نیست",
            "three":"ضایع مکن این دم ار دلت شیدا نیست",
            "four":"کاین باقی عمر را بها پیدا نیست"
        },
        {
            "one":"ای آمده از عالم روحانی تفت",
            "two":"حیران شده در پنج و چهار و شش و هفت",
            "three":"می نوش ندانی ز کجا آمده‌ای",
            "four":"خوش باش ندانی بکجا خواهی رفت"
        },
        {
            "one":"ای چرخ فلک خرابی از کینه تست",
            "two":"بیدادگری شیوه دیرینه تست",
            "three":"ای خاک اگر سینه تو بشکافند",
            "four":"بس گوهر قیمتی که در سینه تست"
        },
        {
            "one":"ایدل چو زمانه می‌کند غمناکت",
            "two":"ناگه برود ز تن روان پاکت",
            "three":"بر سبزه نشین و خوش بزی روزی چند",
            "four":"زان پیش که سبزه بردمد از خاکت"
        },
        {
            "one":"این بحر وجود آمده بیرون ز نهفت",
            "two":"کس نیست که این گوهر تحقیق بسفت",
            "three":"هر کس سخنی از سر سودا گفتند",
            "four":"زآن روی که هست کس نمی‌داند گفت"
        },
        {
            "one":"این کوزه چو من عاشق زاری بوده است",
            "two":"در بند سر زلف نگاری بوده‌ست",
            "three":"این دسته که بر گردن او می‌بینی",
            "four":"دستی‌ست که برگردن یاری بوده‌ست"
        },
        {
            "one":"این کوزه که آبخوارهٔ مزدوریست",
            "two":"از دیدهٔ شاهیست و دل دستوریست",
            "three":"هر کاسهٔ می که بر کف مخموریست",
            "four":"از عارض مستی و لب مستوریست"
        },
        {
            "one":"این کهنه رباط را که عالم نام است",
            "two":"و آرامگه ابلق صبح و شام است",
            "three":"بزمی‌ست که وامانده صد جمشید است",
            "four":"قصریست که تکیه‌گاه صد بهرام است"
        },
        {
            "one":"این یک دو سه روز نوبت عمر گذشت",
            "two":"چون آب به جویبار و چون باد به دشت",
            "three":"هرگز غم دو روز مرا یاد نگشت",
            "four":"روزی که نیامده‌ست و روزی که گذشت"
        },
        {
            "one":"بر چهره گل نسیم نوروز خوش است",
            "two":"در صحن چمن روی دل‌افروز خوش است",
            "three":"از دی که گذشت هر چه گویی خوش نیست",
            "four":"خوش باش و ز دی مگو که امروز خوش است"
        },
        {
            "one":"پیش از من و تو لیل و نهاری بوده است",
            "two":"گردنده فلک نیز بکاری بوده است",
            "three":"هرجا که قدم نهی تو بر روی زمین",
            "four":"آن مردمک چشم‌نگاری بوده است"
        },
        {
            "one":"تا چند زنم بروی دریاها خشت",
            "two":"بیزار شدم ز بت‌پرستان کنشت",
            "three":"خیام که گفت دوزخی خواهد بود",
            "four":"که رفت بدوزخ و که آمد ز بهشت"
        },
        {
            "one":"ترکیب پیاله‌ای که درهم پیوست",
            "two":"بشکستن آن روا نمیدارد مست",
            "three":"چندین سر و پای نازنین از سر و دست",
            "four":"از مهر که پیوست و به کین که شکست"
        },
        {
            "one":"ترکیب طبایع چو به کام تو دمی است",
            "two":"رو شاد بزی اگرچه برتو ستمی است",
            "three":"با اهل خرد باش که اصل تن تو",
            "four":"گردی و نسیمی و غباری و دمی است"
        },
        {
            "one":"چون ابر به نوروز رخ لاله بشست",
            "two":"برخیز و بجام باده کن عزم درست",
            "three":"کاین سبزه که امروز تماشاگه توست",
            "four":"فردا همه از خاک تو برخواهد رست"
        },
        {
            "one":"چون بلبل مست راه در بستان یافت",
            "two":"روی گل و جام باده را خندان یافت",
            "three":"آمد به زبان حال در گوشم گفت",
            "four":"دریاب که عمر رفته را نتوان یافت"
        },
        {
            "one":"چون چرخ بکام یک خردمند نگشت",
            "two":"خواهی تو فلک هفت شمر خواهی هشت",
            "three":"چون باید مرد و آرزوها همه هشت",
            "four":"چه مور خورد بگور و چه گرگ بدشت"
        },
        {
            "one":"چون لاله به نوروز قدح گیر بدست",
            "two":"با لاله‌رخی اگر تو را فرصت هست",
            "three":"می نوش به خرمی که این چرخ کهن",
            "four":"ناگاه تو را چو خاک گرداند پست"
        },
        {
            "one":"چون نیست حقیقت و یقین اندر دست",
            "two":"نتوان به امید شک همه عمر نشست",
            "three":"هان تا ننهیم جام می از کف دست",
            "four":"در بی خبری مرد چه هشیار و چه مست"
        },
        {
            "one":"چون نیست ز هر چه هست جز باد بدست",
            "two":"چون هست بهرچه هست نقصان و شکست",
            "three":"انگار که هرچه هست در عالم نیست",
            "four":"پندار که هرچه نیست در عالم هست"
        },
        {
            "one":"خاکی که به زیر پای هر نادانی است",
            "two":"کفّ صنمیّ و چهرهٔ جانانی است",
            "three":"هر خشت که بر کنگرهٔ ایوانی است",
            "four":"انگشت وزیر یا سر سلطانی است"
        },
        {
            "one":"دارنده چو ترکیب طبایع آراست",
            "two":"از بهر چه او فکندش اندر کم و کاست",
            "three":"گر نیک آمد شکستن از بهر چه بود",
            "four":"ورنیک نیامد این صور عیب کراست"
        },
        {
            "one":"در پرده اسرار کسی را ره نیست",
            "two":"زین تعبیه جان هیچکس آگه نیست",
            "three":"جز در دل خاک هیچ منزلگه نیست",
            "four":"می خور که چنین فسانه‌ها کوته نیست"
        },
        {
            "one":"در خواب بدم مرا خردمندی گفت",
            "two":"کاز خواب کسی را گل شادی نشکفت",
            "three":"کاری چه کنی که با اجل باشد جفت؟",
            "four":"می خور که به زیر خاک می‌باید خفت"
        },
        {
            "one":"در دایره‌ای که آمد و رفتن ماست",
            "two":"او را نه بدایت نه نهایت پیداست",
            "three":"کس می نزند دمی در این معنی راست",
            "four":"کاین آمدن از کجا و رفتن بکجاست"
        },
        {
            "one":"در فصل بهار اگر بتی حور سرشت",
            "two":"یک ساغر می دهد مرا بر لب کشت",
            "three":"هر چند به نزد عامه این باشد زشت",
            "four":"سگ به ز من است اگر برم نام بهشت"
        },
        {
            "one":"دریاب که از روح جدا خواهی رفت",
            "two":"در پرده اسرار فنا خواهی رفت",
            "three":"می نوش ندانی از کجا آمده‌ای",
            "four":"خوش باش ندانی به کجا خواهی رفت"
        },
        {
            "one":"ساقی گل و سبزه بس طربناک شده‌ست",
            "two":"دریاب که هفته دگر خاک شده‌ست",
            "three":"می نوش و گلی بچین که تا درنگری",
            "four":"گل خاک شده‌ست و سبزه خاشاک شده‌ست"
        },
        {
            "one":"عمریست مرا تیره و کاریست نه راست",
            "two":"محنت همه افزوده و راحت کم و کاست",
            "three":"شکر ایزد را که آنچه اسباب بلاست",
            "four":"ما را ز کس دگر نمیباید خواست"
        },
        {
            "one":"فصل گل و طرف جویبار و لب کشت",
            "two":"با یک دو سه اهل و لعبتی حور سرشت",
            "three":"پیش آر قدح که باده نوشان صبوح",
            "four":"آسوده ز مسجدند و فارغ ز کنشت"
        },
        {
            "one":"گر شاخ بقا ز بیخ بختت رست است",
            "two":"ور بر تن تو عمر لباسی چست است",
            "three":"در خیمه تن که سایبانی‌ست ترا",
            "four":"هان تکیه مکن که چارمیخش سست است"
        },
        {
            "one":"گویند کسان بهشت با حور خوش است",
            "two":"من میگویم که آب انگور خوش است",
            "three":"این نقد بگیر و دست از آن نسیه بدار",
            "four":"کاواز دهل شنیدن از دور خوش است"
        },
        {
            "one":"گویند مرا که دوزخی باشد مست",
            "two":"قولیست خلاف دل در آن نتوان بست",
            "three":"گر عاشق و میخواره بدوزخ باشند",
            "four":"فردا بینی بهشت همچون کف دست"
        },
        {
            "one":"من هیچ ندانم که مرا آنکه سرشت",
            "two":"از اهل بهشت کرد یا دوزخ زشت",
            "three":"جامی و بتی و بربطی بر لب کشت",
            "four":"این هر سه مرا نقد و ترا نسیه بهشت"
        },
        {
            "one":"مهتاب به نور دامن شب بشکافت",
            "two":"می نوش دمی بهتر از این نتوان یافت",
            "three":"خوش باش و میندیش که مهتاب بسی",
            "four":"اندر سر خاک یک به یک خواهد تافت"
        },
        {
            "one":"می خوردن و شاد بودن آیین منست",
            "two":"فارغ بودن ز کفر و دین دین منست",
            "three":"گفتم به عروس دهر کابین تو چیست",
            "four":"گفتا دل خرم تو کابین منست"
        },
        {
            "one":"می لعل مذابست و صراحی کان است",
            "two":"جسم است پیاله و شرابش جان است",
            "three":"آن جام بلورین که ز می خندان است",
            "four":"اشکی است که خون دل درو پنهان است"
        },
        {
            "one":"می نوش که عمر جاودانی اینست",
            "two":"خود حاصلت از دور جوانی اینست",
            "three":"هنگام گل و باده و یاران سرمست",
            "four":"خوش باش دمی که زندگانی اینست"
        },
        {
            "one":"نیکی و بدی که در نهاد بشر است",
            "two":"شادی و غمی که در قضا و قدر است",
            "three":"با چرخ مکن حواله کاندر ره عقل",
            "four":"چرخ از تو هزار بار بیچاره‌تر است"
        },
        {
            "one":"در هر دشتی که لاله‌زاری بوده‌ست",
            "two":"از سرخی خون شهریاری بوده‌ست",
            "three":"هر شاخ بنفشه کز زمین میروید",
            "four":"خالی است که بر رخ نگاری بوده‌ست"
        },
        {
            "one":"هر ذره که در خاک زمینی بوده است",
            "two":"پیش از من و تو تاج و نگینی بوده است",
            "three":"گرد از رخ نازنین به آزرم فشان",
            "four":"کانهم رخ خوب نازنینی بوده است"
        },
        {
            "one":"هر سبزه که برکنار جویی رسته است",
            "two":"گویی ز لب فرشته‌خویی رسته است",
            "three":"پا بر سر سبزه تا به خواری ننهی",
            "four":"کان سبزه ز خاک لاله رویی رسته است"
        },
        {
            "one":"یک جرعه می ز ملک کاووس به است",
            "two":"از تخت قباد و ملکت طوس به است",
            "three":"هر ناله که رندی به سحرگاه زند",
            "four":"از طاعت زاهدان سالوس به است"
        },
        {
            "one":"چون عمر به سر رسد چه شیرین و چه تلخ",
            "two":"پیمانه چو پر شود چه بغداد و چه بلخ",
            "three":"می نوش که بعد از من و تو ماه بسی",
            "four":"از سَلخ به غٌرّه آید از غره به سلخ"
        },
        {
            "one":"آنانکه محیط فضل و آداب شدند",
            "two":"در جمع کمال شمع اصحاب شدند",
            "three":"ره زین شب تاریک نبردند برون",
            "four":"گفتند فسانه‌ای و در خواب شدند"
        },
        {
            "one":"آن را که به صحرای علل تاخته‌اند",
            "two":"بی او همه کارها بپرداخته‌اند",
            "three":"امروز بهانه‌ای در انداخته‌اند",
            "four":"فردا همه آن بود که در ساخته‌اند"
        },
        {
            "one":"آنها که کهن شدند و اینها که نوند",
            "two":"هر کس بمراد خویش یک تک بدوند",
            "three":"این کهنه جهان بکس نماند باقی",
            "four":"رفتند و رویم دیگر آیند و روند"
        },
        {
            "one":"آنکس که زمین و چرخ و افلاک نهاد",
            "two":"بس داغ که او بر دل غمناک نهاد",
            "three":"بسیار لب چو لعل و زلفین چو مشک",
            "four":"در طبل زمین و حقه خاک نهاد"
        },
        {
            "one":"آرند یکی و دیگری بربایند",
            "two":"بر هیچ کسی راز همی نگشایند",
            "three":"ما را ز قضا جز این قدر ننمایند",
            "four":"پیمانه عمر ما است می‌پیمایند"
        },
        {
            "one":"اجرام که ساکنان این ایوانند",
            "two":"اسباب تردد خردمندانند",
            "three":"هان تاسر رشته خرد گم نکنی",
            "four":"کانان که مدبرند سرگردانند"
        },
        {
            "one":"از آمدنم نبود گردون را سود",
            "two":"وز رفتن من جلال و جاهش نفزود",
            "three":"وز هیچ کسی نیز دو گوشم نشنود",
            "four":"کاین آمدن و رفتنم از بهر چه بود"
        },
        {
            "one":"از رنج کشیدن آدمی حر گردد",
            "two":"قطره چو کشد حبس صدف در گردد",
            "three":"گر مال نماند سر بماناد بجای",
            "four":"پیمانه چو شد تهی دگر پر گردد"
        },
        {
            "one":"افسوس که سرمایه ز کف بیرون شد",
            "two":"وز دست اجل بسی جگرها خون شد",
            "three":"کس نامد از آن جهان که پرسم از وی",
            "four":"کاحوال مسافران دنیا چون شد"
        },
        {
            "one":"افسوس که نامه جوانی طی شد",
            "two":"و آن تازه بهار زندگانی دی شد",
            "three":"آن مرغ طرب که نام او بود شباب",
            "four":"افسوس ندانم که کی آمد کی شد"
        },
        {
            "one":"ای بس که نباشیم و جهان خواهد بود",
            "two":"نی نام زما و نی‌نشان خواهد بود",
            "three":"زین پیش نبودیم و نبد هیچ خلل",
            "four":"زین پس چو نباشیم همان خواهد بود"
        },
        {
            "one":"این عقل که در ره سعادت پوید",
            "two":"روزی صد بار خود ترا می‌گوید",
            "three":"دریاب تو این یکدم وقتت که نئی",
            "four":"آن تره که بدروند و دیگر روید"
        },
        {
            "one":"این قافله عمر عجب میگذرد",
            "two":"دریاب دمی که با طرب میگذرد",
            "three":"ساقی غم فردای حریفان چه خوری",
            "four":"پیش آر پیاله را که شب میگذرد"
        },
        {
            "one":"بر پشت من از زمانه تو میاید",
            "two":"وز من همه کار نانکو میاید",
            "three":"جان عزم رحیل کرد و گفتم بمرو",
            "four":"گفتا چکنم خانه فرو میاید"
        },
        {
            "one":"بر چرخ فلک هیچ کسی چیر نشد",
            "two":"وز خوردن آدمی زمین سیر نشد",
            "three":"مغرور بدانی که نخورده‌ست ترا",
            "four":"تعجیل مکن هم بخورد دیر نشد"
        },
        {
            "one":"بر چشم تو عالم ارچه می‌آرایند",
            "two":"مگرای بدان که عاقلان نگرایند",
            "three":"بسیار چو تو روند و بسیار آیند",
            "four":"بربای نصیب خویش کت بربایند"
        },
        {
            "one":"بر من قلم قضا چو بی من رانند",
            "two":"پس نیک و بدش ز من چرا میدانند",
            "three":"دی بی من و امروز چو دی بی من و تو",
            "four":"فردا به چه حجتم به داور خوانند"
        },
        {
            "one":"تا چند اسیر رنگ و بو خواهی شد",
            "two":"چند از پی هر زشت و نکو خواهی شد",
            "three":"گر چشمه زمزمی و گر آب حیات",
            "four":"آخر به دل خاک فرو خواهی شد"
        },
        {
            "one":"تا راه قلندری نپویی نشود",
            "two":"رخساره بخون دل نشویی نشود",
            "three":"سودا چه پزی تا که چو دلسوختگان",
            "four":"آزاد به ترک خود نگویی نشود"
        },
        {
            "one":"تا زهره و مه در آسمان گشت پدید",
            "two":"بهتر ز می ناب کسی هیچ ندید",
            "three":"من در عجبم ز میفروشان کایشان",
            "four":"به زانکه فروشند چه خواهند خرید"
        },
        {
            "one":"چون روزی و عمر بیش و کم نتوان کرد",
            "two":"دل را به کم و بیش دژم نتوان کرد",
            "three":"کار من و تو چنانکه رای من و تست",
            "four":"از موم بدست خویش هم نتوان کرد"
        },
        {
            "one":"حیی که بقدرت سر و رو می‌سازد",
            "two":"همواره هم او کار عدو می‌سازد",
            "three":"گویند قرابه گر مسلمان نبود",
            "four":"او را تو چه گویی که کدو می‌سازد"
        },
        {
            "one":"در دهر چو آواز گل تازه دهند",
            "two":"فرمای بتا که می به اندازه دهند",
            "three":"از حور و قصور و ز بهشت و دوزخ",
            "four":"فارغ بنشین که آن هر آوازه دهند"
        },
        {
            "one":"در دهر هر آن که نیم نانی دارد",
            "two":"از بهر نشست آشیانی دارد",
            "three":"نه خادم کس بود نه مخدوم کسی",
            "four":"گو شاد بزی که خوش جهانی دارد"
        },
        {
            "one":"دهقان قضا بسی چو ما کشت و درود",
            "two":"غم خوردن بیهوده نمیدارد سود",
            "three":"پر کن قدح می به کفم درنه زود",
            "four":"تا باز خورم که بودنیها همه بود"
        },
        {
            "one":"روزی‌ست خوش و هوا نه گرم است و نه سرد",
            "two":"ابر از رخ گلزار همی‌شوید گرد",
            "three":"بلبل به زبان حال خود با گل زرد",
            "four":"فریاد همی‌کند که می باید خورد"
        },
        {
            "one":"زان پیش که بر سرت شبیخون آرند",
            "two":"فرمای که تا باده گلگون آرند",
            "three":"تو زر نئی ای غافل نادان که ترا",
            "four":"در خاک نهند و باز بیرون آرند"
        },
        {
            "one":"عمرت تا کی به خودپرستی گذرد",
            "two":"یا در پی نیستی و هستی گذرد",
            "three":"می نوش که عمریکه اجل در پی اوست",
            "four":"آن به که به خواب یا به مستی گذرد"
        },
        {
            "one":"کس مشکل اسرار اجل را نگشاد",
            "two":"کس یک قدم از دایره بیرون ننهاد",
            "three":"من می‌نگرم ز مبتدی تا استاد",
            "four":"عجز است به دست هر که از مادر زاد"
        },
        {
            "one":"کم کن طمع از جهان و می‌زی خرسند",
            "two":"از نیک و بد زمانه بگسل پیوند",
            "three":"می در کف و زلف دلبری گیر که زود",
            "four":"هم بگذرد و نماند این روزی چند"
        },
        {
            "one":"گرچه غم و رنج من درازی دارد",
            "two":"عیش و طرب تو سرفرازی دارد",
            "three":"بر هر دو مکن تکیه که دوران فلک",
            "four":"در پرده هزار گونه بازی دارد"
        },
        {
            "one":"گردون ز زمین هیچ گلی برنارد",
            "two":"کش نشکند و هم به زمین نسپارد",
            "three":"گر ابر چو آب خاک را بردارد",
            "four":"تا حشر همه خون عزیزان بارد"
        },
        {
            "one":"گر یک نفست ز زندگانی گذرد",
            "two":"مگذار که جز به شادمانی گذرد",
            "three":"هشدار که سرمایه سودای جهان",
            "four":"عمرست چنان کش گذرانی گذرد"
        },
        {
            "one":"گویند بهشت و حورعین خواهد بود",
            "two":"آنجا می و شیر و انگبین خواهد بود",
            "three":"گر ما می و معشوق گزیدیم چه باک",
            "four":"چون عاقبت کار چنین خواهد بود"
        },
        {
            "one":"گویند بهشت و حور و کوثر باشد",
            "two":"جوی می و شیر و شهد و شکر باشد",
            "three":"پر کن قدح باده و بر دستم نه",
            "four":"نقدی ز هزار نسیه خوشتر باشد"
        },
        {
            "one":"گویند هر آن کسان که با پرهیزند",
            "two":"زانسان که بمیرند چنان برخیزند",
            "three":"ما با می و معشوقه از آنیم مدام",
            "four":"باشد که به حشرمان چنان انگیزند"
        },
        {
            "one":"می خور که ز دل کثرت و قلت ببرد",
            "two":"و اندیشه هفتاد و دو ملت ببرد",
            "three":"پرهیز مکن ز کیمیایی که از او",
            "four":"یک جرعه خوری هزار علت ببرد"
        },
        {
            "one":"هر راز که اندر دل دانا باشد",
            "two":"باید که نهفته‌تر ز عنقا باشد",
            "three":"کاندر صدف از نهفتگی گردد در",
            "four":"آن قطره که راز دل دریا باشد"
        },
        {
            "one":"هر صبح که روی لاله شبنم گیرد",
            "two":"بالای بنفشه در چمن خم گیرد",
            "three":"انصاف مرا ز غنچه خوش می‌آید",
            "four":"کو دامن خویشتن فراهم گیرد"
        },
        {
            "one":"هرگز دل من ز علم محروم نشد",
            "two":"کم ماند ز اسرار که معلوم نشد",
            "three":"هفتاد و دو سال فکر کردم شب و روز",
            "four":"معلومم شد که هیچ معلوم نشد"
        },
        {
            "one":"هم دانه امید به خرمن ماند",
            "two":"هم باغ و سرای بی تو و من ماند",
            "three":"سیم و زر خویش از درمی تا بجوی",
            "four":"با دوست بخور گر نه بدشمن ماند"
        },
        {
            "one":"یاران موافق همه از دست شدند",
            "two":"در پای اجل یکان یکان پست شدند",
            "three":"خوردیم ز یک شراب در مجلس عمر",
            "four":"دوری دو سه پیشتر ز ما مست شدند"
        },
        {
            "one":"یک جام شراب صد دل و دین ارزد",
            "two":"یک جرعه می مملکت چین ارزد",
            "three":"جز باده لعل نیست در روی زمین",
            "four":"تلخی که هزار جان شیرین ارزد"
        },
        {
            "one":"یک قطره آب بود با دریا شد",
            "two":"یک ذره خاک با زمین یکتا شد",
            "three":"آمد شدن تو اندرین عالم چیست",
            "four":"آمد مگسی پدید و ناپیدا شد"
        },
        {
            "one":"یک نان به دو روز اگر بود حاصل مرد",
            "two":"از کوزه شکسته‌ای دمی آبی سرد",
            "three":"مامور کم از خودی چرا باید بود",
            "four":"یا خدمت چون خودی چرا باید کرد"
        },
        {
            "one":"آن لعل در آبگینه ساده بیار",
            "two":"و آن محرم و مونس هر آزاده بیار",
            "three":"چون میدانی که مدت عالم خاک",
            "four":"باد است که زود بگذرد باده بیار"
        },
        {
            "one":"از بودنی ایدوست چه داری تیمار",
            "two":"وزفکرت بیهوده دل و جان افکار",
            "three":"خرم بزی و جهان بشادی گذران",
            "four":"تدبیر نه با تو کرده‌اند اول کار"
        },
        {
            "one":"افلاک که جز غم نفزایند دگر",
            "two":"ننهند بجا تا نربایند دگر",
            "three":"ناآمدگان اگر بدانند که ما",
            "four":"از دهر چه میکشیم نایند دگر"
        },
        {
            "one":"ای دل غم این جهان فرسوده مخور",
            "two":"بیهوده نئی غمان بیهوده مخور",
            "three":"چون بوده گذشت و نیست نابوده پدید",
            "four":"خوش باش غم بوده و نابوده مخور"
        },
        {
            "one":"ایدل همه اسباب جهان خواسته گیر",
            "two":"باغ طربت به سبزه آراسته گیر",
            "three":"و آنگاه بر آن سبزه شبی چون شبنم",
            "four":"بنشسته و بامداد برخاسته گیر"
        },
        {
            "one":"این اهل قبور خاک گشتند و غبار",
            "two":"هر ذره ز هر ذره گرفتند کنار",
            "three":"آه این چه شراب است که تا روز شمار",
            "four":"بیخود شده و بی‌خبرند از همه کار"
        },
        {
            "one":"خشت سر خم ز ملکت جم خوشتر",
            "two":"بوی قدح از غذای مریم خوشتر",
            "three":"آه سحری ز سینه خماری",
            "four":"از ناله بوسعید و ادهم خوشتر"
        },
        {
            "one":"در دایره سپهر ناپیدا غور",
            "two":"جامی‌ست که جمله را چشانند بدور",
            "three":"نوبت چو به دور تو رسد آه مکن",
            "four":"می نوش به خوشدلی که دور است نه جور"
        },
        {
            "one":"دی کوزه‌گری بدیدم اندر بازار",
            "two":"بر پاره گلی لگد همی زد بسیار",
            "three":"و آن گل بزبان حال با او می‌گفت",
            "four":"من همچو تو بوده‌ام مرا نیکودار"
        },
        {
            "one":"ز آن می که حیات جاودانیست بخور",
            "two":"سرمایه لذت جوانی است بخور",
            "three":"سوزنده چو آتش است لیکن غم را",
            "four":"سازنده چو آب زندگانی است بخور"
        },
        {
            "one":"گر باده خوری تو با خردمندان خور",
            "two":"یا با صنمی لاله رخی خندان خور",
            "three":"بسیار مخور و رد مکن فاش مساز",
            "four":"اندک خور و گه گاه خور و پنهان خور"
        },
        {
            "one":"وقت سحر است خیز ای طرفه پسر",
            "two":"پر بادهٔ لعل کن بلورین ساغر",
            "three":"کاین یکدم عاریت در این کنج فنا",
            "four":"بسیار بجویی و نیابی دیگر"
        },
        {
            "one":"از جمله رفتگان این راه دراز",
            "two":"باز آمده کیست تا بما گوید باز",
            "three":"پس بر سر این دو راههٔ آز و نیاز",
            "four":"تا هیچ نمانی که نمی‌آیی باز"
        },
        {
            "one":"ای پیر خردمند پگه‌تر برخیز",
            "two":"و آن کودک خاکبیز را بنگر تیز",
            "three":"پندش ده گو که نرم نرمک می‌بیز",
            "four":"مغز سر کیقباد و چشم پرویز"
        },
        {
            "one":"وقت سحر است خیز ای مایه ناز",
            "two":"نرمک نرمک باده خور و چنگ نواز",
            "three":"کانها که بجایند نپایند بسی",
            "four":"و آنها که شدند کس نمیاید باز"
        },
        {
            "one":"مرغی دیدم نشسته بر باره طوس",
            "two":"در پیش نهاده کله کیکاووس",
            "three":"با کله همی گفت که افسوس افسوس",
            "four":"کو بانگ جرسها و کجا ناله کوس"
        },
        {
            "one":"جامی است که عقل آفرین میزندش",
            "two":"صد بوسه ز مهر بر جبین میزندش",
            "three":"این کوزه‌گر دهر چنین جام لطیف",
            "four":"می‌سازد و باز بر زمین میزندش"
        },
        {
            "one":"خیام اگر ز باده مستی خوش باش",
            "two":"با ماهرخی اگر نشستی خوش باش",
            "three":"چون عاقبت کار جهان نیستی است",
            "four":"انگار که نیستی چو هستی خوش باش"
        },
        {
            "one":"در کارگه کوزه‌گری رفتم دوش",
            "two":"دیدم دو هزار کوزه گویا و خموش",
            "three":"ناگاه یکی کوزه برآورد خروش",
            "four":"کو کوزه‌گر و کوزه‌خر و کوزه فروش"
        },
        {
            "one":"ایام زمانه از کسی دارد ننگ",
            "two":"کو در غم ایام نشیند دلتنگ",
            "three":"می خور تو در آبگینه با ناله چنگ",
            "four":"زان پیش که آبگینه آید بر سنگ"
        },
        {
            "one":"از جرم گل سیاه تا اوج زحل",
            "two":"کردم همه مشکلات کلی را حل",
            "three":"بگشادم بندهای مشکل به حیل",
            "four":"هر بند گشاده شد بجز بند اجل"
        },
        {
            "one":"با سرو قدی تازه‌تر از خرمن گل",
            "two":"از دست منه جام می و دامن گل",
            "three":"زان پیش که ناگه شود از باد اجل",
            "four":"پیراهن عمر ما چو پیراهن گل"
        },
        {
            "one":"ای دوست بیا تا غم فردا نخوریم",
            "two":"وین یکدم عمر را غنیمت شمریم",
            "three":"فردا که ازین دیر فنا درگذریم",
            "four":"با هفت هزار سالگان سر بسریم"
        },
        {
            "one":"این چرخ فلک که ما در او حیرانیم",
            "two":"فانوس خیال از او مثالی دانیم",
            "three":"خورشید چراغ دان و عالم فانوس",
            "four":"ما چون صوریم کاندر او حیرانیم"
        },
        {
            "one":"برخیز ز خواب تا شرابی بخوریم",
            "two":"زان پیش که از زمانه تابی بخوریم",
            "three":"کاین چرخ ستیزه روی ناگه روزی",
            "four":"چندان ندهد زمان که آبی بخوریم"
        },
        {
            "one":"برخیزم و عزم باده ناب کنم",
            "two":"رنگ رخ خود به رنگ عناب کنم",
            "three":"این عقل فضول پیشه را مشتی می",
            "four":"بر روی زنم چنانکه در خواب کنم"
        },
        {
            "one":"بر مفرش خاک خفتگان می‌بینم",
            "two":"در زیرزمین نهفتگان می‌بینم",
            "three":"چندانکه به صحرای عدم مینگرم",
            "four":"ناآمدگان و رفتگان می‌بینم"
        },
        {
            "one":"تا چند اسیر عقل هر روزه شویم",
            "two":"در دهر چه صد ساله چه یکروزه شویم",
            "three":"در ده تو بکاسه می از آن پیش که ما",
            "four":"در کارگه کوزه‌گران کوزه شویم"
        },
        {
            "one":"چون نیست مقام ما در این دهر مقیم",
            "two":"پس بی می و معشوق خطائیست عظیم",
            "three":"تا کی ز قدیم و محدث امیدم و بیم",
            "four":"چون من رفتم جهان چه محدث چه قدیم"
        },
        {
            "one":"خورشید به گل نهفت می‌نتوانم",
            "two":"و اسراز زمانه گفت می‌نتوانم",
            "three":"از بحر تفکرم برآورد خرد",
            "four":"دری که ز بیم سفت می‌نتوانم"
        },
        {
            "one":"دشمن به غلط گفت که من فلسفیم",
            "two":"ایزد داند که آنچه او گفت نیم",
            "three":"لیکن چو در این غم آشیان آمده‌ام",
            "four":"آخر کم از آنکه من بدانم که کیم"
        },
        {
            "one":"مائیم که اصل شادی و کان غمیم",
            "two":"سرمایهٔ دادیم و نهاد ستمیم",
            "three":"پستیم و بلندیم و کمالیم و کمیم",
            "four":"آئینهٔ زنگ خورده و جام جمیم"
        },
        {
            "one":"من می نه ز بهر تنگدستی نخورم",
            "two":"یا از غم رسوایی و مستی نخورم",
            "three":"من می ز برای خوشدلی میخوردم",
            "four":"اکنون که تو بر دلم نشستی نخورم"
        },
        {
            "one":"من بی می ناب زیستن نتوانم",
            "two":"بی باده کشید بارتن نتوانم",
            "three":"من بنده آن دمم که ساقی گوید",
            "four":"یک جام دگر بگیر و من نتوانم"
        },
        {
            "one":"هر یک چندی یکی برآید که منم",
            "two":"با نعمت و با سیم و زر آید که منم",
            "three":"چون کارک او نظام گیرد روزی",
            "four":"ناگه اجل از کمین برآید که منم"
        },
        {
            "one":"یک چند به کودکی باستاد شدیم",
            "two":"یک چند به استادی خود شاد شدیم",
            "three":"پایان سخن شنو که ما را چه رسید",
            "four":"از خاک در آمدیم و بر باد شدیم"
        },
        {
            "one":"یک روز ز بند عالم آزاد نیم",
            "two":"یک دمزدن از وجود خود شاد نیم",
            "three":"شاگردی روزگار کردم بسیار",
            "four":"در کار جهان هنوز استاد نیم"
        },
        {
            "one":"از دی که گذشت هیچ ازو یاد مکن",
            "two":"فردا که نیامده ست فریاد مکن",
            "three":"برنامده و گذشته بنیاد مکن",
            "four":"حالی خوش باش و عمر بر باد مکن"
        },
        {
            "one":"ای دیده اگر کور نئی گور ببین",
            "two":"وین عالم پر فتنه و پر شور ببین",
            "three":"شاهان و سران و سروران زیر گلند",
            "four":"روهای چو مه در دهن مور ببین"
        },
        {
            "one":"برخیز و مخور غم جهان گذران",
            "two":"بنشین و دمی به شادمانی گذران",
            "three":"در طبع جهان اگر وفایی بودی",
            "four":"نوبت بتو خود نیامدی از دگران"
        },
        {
            "one":"چون حاصل آدمی در این شورستان",
            "two":"جز خوردن غصه نیست تا کندن جان",
            "three":"خرم دل آنکه زین جهان زود برفت",
            "four":"و آسوده کسی که خود نیامد به جهان"
        },
        {
            "one":"رفتم که در این منزل بیداد بدن",
            "two":"در دست نخواهد بر خنگ از باد بدن",
            "three":"آن را باید به مرگ من شاد بدن",
            "four":"کز دست اجل تواند آزاد بدن"
        },
        {
            "one":"رندی دیدم نشسته بر خنگ زمین",
            "two":"نه کفر و نه اسلام و نه دنیا و نه دین",
            "three":"نه حق نه حقیقت نه شریعت نه یقین",
            "four":"اندر دو جهان کرا بود زهره این"
        },
        {
            "one":"قانع به یک استخوان چو کرکس بودن",
            "two":"به ز آن که طفیل خوان ناکس بودن",
            "three":"با نان جوین خویش حقا که به است",
            "four":"کالوده و پالوده هر خس بودن"
        },
        {
            "one":"قومی متفکرند اندر ره دین",
            "two":"قومی به گمان فتاده در راه یقین",
            "three":"میترسم از آن که بانگ آید روزی",
            "four":"کای بیخبران راه نه آنست و نه این"
        },
        {
            "one":"گاویست در آسمان و نامش پروین",
            "two":"یک گاو دگر نهفته در زیر زمین",
            "three":"چشم خردت باز کن از روی یقین",
            "four":"زیر و زبر دو گاو مشتی خر بین"
        },
        {
            "one":"گر بر فلکم دست بدی چون یزدان",
            "two":"برداشتمی من این فلک را ز میان",
            "three":"از نو فلکی دگر چنان ساختمی",
            "four":"کازاده بکام دل رسیدی آسان"
        },
        {
            "one":"مشنو سخن از زمانه ساز آمدگان",
            "two":"می خواه مروق به طراز آمدگان",
            "three":"رفتند یکان یکان فراز آمدگان",
            "four":"کس می ندهد نشان ز بازآمدگان"
        },
        {
            "one":"می خوردن و گرد نیکوان گردیدن",
            "two":"به زانکه بزرق زاهدی ورزیدن",
            "three":"گر عاشق و مست دوزخی خواهد بود",
            "four":"پس روی بهشت کس نخواهد دیدن"
        },
        {
            "one":"نتوان دل شاد را به غم فرسودن",
            "two":"وقت خوش خود بسنگ محنت سودن",
            "three":"کس غیب چه داند که چه خواهد بودن",
            "four":"می باید و معشوق و به کام آسودن"
        },
        {
            "one":"آن قصر که با چرخ همیزد پهلو",
            "two":"بر درگه آن شهان نهادندی رو",
            "three":"دیدیم که بر کنگره‌اش فاخته‌ای",
            "four":"بنشسته همی گفت که کوکوکوکو"
        },
        {
            "one":"از آمدن و رفتن ما سودی کو",
            "two":"وز تار امید عمر ما پودی کو",
            "three":"چندین سروپای نازنینان جهان",
            "four":"می‌سوزد و خاک می‌شود دودی کو"
        },
        {
            "one":"از تن چو برفت جان پاک من و تو",
            "two":"خشتی دو نهند بر مغاک من و تو",
            "three":"و آنگاه برای خشت گور دگران",
            "four":"در کالبدی کشند خاک من و تو"
        },
        {
            "one":"می‌خور که فلک بهر هلاک من و تو",
            "two":"قصدی دارد بجان پاک من و تو",
            "three":"در سبزه نشین و می روشن میخور",
            "four":"کاین سبزه بسی دمد ز خاک من و تو"
        },
        {
            "one":"از هر چه بجر می است کوتاهی به",
            "two":"می هم ز کف بتان خرگاهی به",
            "three":"مستی و قلندری و گمراهی به",
            "four":"یک جرعه می ز ماه تا ماهی به"
        },
        {
            "one":"بنگر ز صبا دامن گل چاک شده",
            "two":"بلبل ز جمال گل طربناک شده",
            "three":"در سایه گل نشین که بسیار این گل",
            "four":"در خاک فرو ریزد و ما خاک شده"
        },
        {
            "one":"تا کی غم آن خورم که دارم یا نه",
            "two":"وین عمر به خوشدلی گذارم یا نه",
            "three":"پرکن قدح باده که معلومم نیست",
            "four":"کاین دم که فرو برم برآرم یا نه"
        },
        {
            "one":"یک جرعه می کهن ز ملکی نو به",
            "two":"وز هرچه نه می طریق بیرون شو به",
            "three":"در دست به از تخت فریدون صد بار",
            "four":"خشت سر خم ز ملک کیخسرو به"
        },
        {
            "one":"آن مایه ز دنیا که خوری یا پوشی",
            "two":"معذوری اگر در طلبش میکوشی",
            "three":"باقی همه رایگان نیرزد هشدار",
            "four":"تا عمر گرانبها بدان نفروشی"
        },
        {
            "one":"از آمدن بهار و از رفتن دی",
            "two":"اوراق وجود ما همی گردد طی",
            "three":"می خور! مخور اندوه که فرمود حکیم",
            "four":"غمهای جهان چو زهر و تریاقش می"
        },
        {
            "one":"از کوزه‌گری کوزه خریدم باری",
            "two":"آن کوزه سخن گفت ز هر اسراری",
            "three":"شاهی بودم که جام زرینم بود",
            "four":"اکنون شده‌ام کوزه هر خماری"
        },
        {
            "one":"ای آنکه نتیجهٔ چهار و هفتی",
            "two":"وز هفت و چهار دایم اندر تفتی",
            "three":"می خور که هزار بار بیشت گفتم",
            "four":"باز آمدنت نیست چو رفتی رفتی"
        },
        {
            "one":"ایدل تو به اسرار معما نرسی",
            "two":"در نکته زیرکان دانا نرسی",
            "three":"اینجا به می لعل بهشتی می ساز",
            "four":"کانجا که بهشت است رسی یا نرسی"
        },
        {
            "one":"ای دوست حقیقت شنواز من سخنی",
            "two":"با باده لعل باش و با سیم تنی",
            "three":"کانکس که جهان کرد فراغت دارد",
            "four":"از سبلت چون تویی و ریش چو منی"
        },
        {
            "one":"ای کاش که جای آرمیدن بودی",
            "two":"یا این ره دور را رسیدن بودی",
            "three":"کاش از پی صد هزار سال از دل خاک",
            "four":"چون سبزه امید بر دمیدن بودی"
        },
        {
            "one":"بر سنگ زدم دوش سبوی کاشی",
            "two":"سرمست بدم که کردم این عیاشی",
            "three":"با من به زبان حال می‌گفت سبو",
            "four":"من چون تو بدم تو نیز چون من باشی"
        },
        {
            "one":"بر شاخ امید اگر بری یافتمی",
            "two":"هم رشته خویش را سری یافتمی",
            "three":"تا چند ز تنگنای زندان وجود",
            "four":"ای کاش سوی عدم دری یافتمی"
        },
        {
            "one":"بر گیر پیاله و سبو ای دلجوی",
            "two":"فارغ بنشین بکشتزار و لب جوی",
            "three":"بس شخص عزیز را که چرخ بدخوی",
            "four":"صد بار پیاله کرد و صد بار سبوی"
        },
        {
            "one":"پیری دیدم به خانهٔ خماری",
            "two":"گفتم نکنی ز رفتگان اخباری",
            "three":"گفتا می خور که همچو ما بسیاری",
            "four":"رفتند و خبر باز نیامد باری"
        },
        {
            "one":"تا چند حدیث پنج و چار ای ساقی",
            "two":"مشکل چه یکی چه صد هزار ای ساقی",
            "three":"خاکیم همه چنگ بساز ای ساقی",
            "four":"بادیم همه باده بیار ای ساقی"
        },
        {
            "one":"چندان که نگاه می‌کنم هر سویی",
            "two":"در باغ روانست ز کوثر جویی",
            "three":"صحرا چو بهشت است ز کوثر گم گوی",
            "four":"بنشین به بهشت با بهشتی رویی"
        },
        {
            "one":"خوش باش که پخته‌اند سودای تو دی",
            "two":"فارغ شده‌اند از تمنای تو دی",
            "three":"قصه چه کنم که به تقاضای تو دی",
            "four":"دادند قرار کار فردای تو دی"
        },
        {
            "one":"در کارگه کوزه‌گری کردم رای",
            "two":"در پایه چرخ دیدم استاد بپای",
            "three":"میکرد دلیر کوزه را دسته و سر",
            "four":"از کله پادشاه و از دست گدای"
        },
        {
            "one":"در گوش دلم گفت فلک پنهانی",
            "two":"حکمی که قضا بود ز من میدانی",
            "three":"در گردش خویش اگر مرا دست بدی",
            "four":"خود را برهاندمی ز سرگردانی"
        },
        {
            "one":"زان کوزهٔ می که نیست در وی ضرری",
            "two":"پر کن قدحی بخور بمن ده دگری",
            "three":"زان پیشتر ای صنم که در رهگذری",
            "four":"خاک من و تو کوزه‌کند کوزه‌گری"
        },
        {
            "one":"گر آمدنم بخود بدی نامدمی",
            "two":"ور نیز شدن بمن بدی کی شدمی",
            "three":"به زان نبدی که اندر این دیر خراب",
            "four":"نه آمدمی نه شدمی نه بدمی"
        },
        {
            "one":"گر دست دهد ز مغز گندم نانی",
            "two":"وز می دو منی ز گوسفندی رانی",
            "three":"با لاله رخی و گوشه بستانی",
            "four":"عیشی بود آن نه حد هر سلطانی"
        },
        {
            "one":"گر کار فلک به عدل سنجیده بدی",
            "two":"احوال فلک جمله پسندیده بدی",
            "three":"ور عدل بدی بکارها در گردون",
            "four":"کی خاطر اهل فضل رنجیده بدی"
        },
        {
            "one":"هان کوزه‌گرا بپای اگر هشیاری",
            "two":"تا چند کنی بر گل مردم خواری",
            "three":"انگشت فریدون و کف کیخسرو",
            "four":"بر چرخ نهاده ای چه می‌پنداری"
        },
        {
            "one":"هنگام صبوح ای صنم فرخ پی",
            "two":"برساز ترانه‌ای و پیش‌آور می",
            "three":"کافکند بخاک صد هزاران جم و کی",
            "four":"این آمدن تیرمه و رفتن دی"
        }
    ]
}